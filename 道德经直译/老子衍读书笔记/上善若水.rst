.. Kenneth Lee 版权所有 2024

:Authors: Kenneth Lee
:Version: 0.1
:Date: 2024-07-02
:Status: Draft

上善若水
********

上善若水
========

::

  上善若水。水善利万物而不争。
  处众人之所恶，（人情好高而恶下）故几于道。
  居善地，心善渊，与善仁，言善信，政善治，事善能，动善时。
  （不著其善，故善夫唯不争。）
  故无尤。
  八章

  五行之体，水为最微。善居道者，为其微，不为其著；处众之后，而常得众之先。何也？
  众人方恶之，而不知其早至也。逆计其不争而徐收之，无损而物何争？而我何尤？使众
  人能知其所恶者之为善，亦将群争之矣。然而情之所必不然也，故圣人擅利。

这个解释没有说服力。只说别人不争是没有看到它的好，那你根据什么看到它的好？又从
而看出水具有“居善地”那些性质？所以我觉得作者没有看到水的“无所不渗透，自然而达
的”的特性。

持而盈之
========
::

  持而盈之，（持之使盈）不如其已；
  揣而锐之，（揣之使锐）不可长保。
  金玉满堂，莫之能守；（固当以不守守之）
  富贵而骄，自遗其咎。功遂身退，天之道也。
  九章

  善盈者唯谷乎！善锐者唯水乎！居器以待，而无所持也。顺势以迁，而未尝揣也。故方
  盈，方虚，方锐，方錞。其不然也，以天为成遂，而生未息；以天为退，而气未缩；
  何信乎？故鸱夷子皮之遁，得其迹也；郭子仪之晦，得其机也；许繇、支父之逝也，得
  其神也。迹者，以进为进，以退为退。机者，方进其退，方退其进。其唯神乎！无所
  成而成，无所遂而遂也。虽然，其有退之迹也，神之未忘乎道，遭之未降处于机也。

这里也是赞美，没有逻辑分析。

载营魄载抱一
============
::

  载营（营魄者，魂也）魄抱一，能无离乎？
  专气致柔，能如婴儿乎？
  涤除玄鉴，能如疵乎？
  爱国治民，能无为乎？
  天门开阖，（生之所自出为天门）能为雌乎？（化至乃受之）
  明白四达，能无知乎？
  十章

  载，则与所载者二，而离矣。专之，致之，则不婴儿矣。有所涤，有所除，早有疵矣。
  爱而治之，斯有为矣。阖伏开启，将失雌之半矣。明白在中，而达在四隅，则有知矣。
  此不常之道，倚以为名，而两俱无猜，妙德之至也。

  造有者，求其有也。孰知夫求其有者，所以保其无也？经营以有，而但为其无，岂乐无
  哉？无者，用之藏也。物立于我前，固非我之所得执矣。象数立于道前，而道不居之以
  自碍矣。阴凝阳融以为人，而冲气俱其间；不倚于火，不倚于符者遇之。仁义刚柔以为
  教，而大朴俱其间；不倚于性，不倚于情者遇之。胜负得失以为变， 而事会俱其间；
  不倚于治，不倚于乱者遇之。故避其坚，攻其瑕，去其名，就其实，俟之俄顷，而万机
  合于一。

这个哲学上的理解很直接了，要营（控制）魄，就必须分了魂和魄，造了有，就保住了无。
所以作者对这个事情的理解是很清楚的。但用阴阳水火来再解释一次，现代人很难有代入
感。

五色令人目盲
============
::

  五色令人目盲；
  五音令人耳聋；
  五味令人口爽；
  驰骋畋猎，令人心发狂；
  难得之货，令人行妨。
  是以圣人为腹不为目，故去彼取此。
  十二章

  目以机为机，腹以无机为机。机与机为应，无机者，机之所取容也。处乎目与腹之中者，
  心也。方且退心而就腹，而后可以观物。是故浊不可使有心，清不可使有迹。不以礼制
  欲，不以知辨志，待物自敝而天乃脱然。

这个比喻很有趣啊：目以机为机，看见的是好的。腹以无机为机，感受到（饿）是不好的。

宠辱若惊
========
::

  宠辱若惊，贵大患若身。
  何谓宠辱若惊？宠为下，
  （辱至则惊、去则洒然矣。宠至则惊，去之又惊，故较之尤劣）
  得之若惊，失之若惊，是谓宠辱若惊。
  何谓贵大患若身？吾所以有大患者，为吾有身，及吾无身，吾有何患？
  故贵以身为天下，若可寄天下；爱以身为天下，若可托天下。
  十三章

  众人纳天下于身，至人外其身于天下。夫不见纳天下者，有必至之忧患乎？宠至若惊，
  辱来若惊，则是纳天下者，纳惊以自滑也。大患在天下，纳而贵之与身等。夫身且为
  患，而贵患以为重累之身，是纳患以自梏也。唯无身者，以耳任耳，不为天下任听；以
  目任目，不为天下任视；吾之耳目静，而天下之视听不荧；惊患去已，而消于天下，
  是以为百姓履藉而不倾。

这段解释没啥可以关注的，就查了一下字典，“履藉”是继承帝位的意思。

视之不见
========
::

  视之不见，名曰夷；
  听之不闻，名曰希；
  搏之不得，名曰微。
  （固自有色声形之常名，故曰三者）
  此三者不可致诘，
  （繇后则有，诘之则无故混而为一。李约曰：一尚不立，何况于三？）
  其上不皦，（未有色声形以前，不可分晰）
  其下不昧。（逮有色声形以后，反而溯之，了然不昧）
  绳绳兮不可名，（有无相禅相续，何有初终？名有则失无，名无则失有）
  复归于无物。是谓无状之状，无物之象，是谓惚恍。
  迎之不见其首，随之不见其后。
  执古之道，以御今之有。
  （古亦始也，今亦有也。李约曰：虚其心，道将自至，然后执之以御群有）
  能知古始，是谓道纪。
  十四章

  物有间；人不知其间；故合之，背之，而物皆为患。道无间，人强分其间；故执之，别
  之，而道仅为名。以无间乘有间，终日游，而患与名去。患与名去，斯“无物”矣。夫
  有物者，或轻，或重；或光，或尘；或作，或止；是谓无纪。一名为阴，一名为阳，而
  冲气死。一名为仁，一名为义，而太和死。道也者，生于未阴未阳，而死于仁义者与！
  故离朱不能察黑白之交，师旷不能审宫商之会，庆忌不能攫空尘之隙，神禹不能皙天地
  之分。非至常者，何足以与于斯！

这些描述也看不出有什么错，也看不出额外知道啥。
