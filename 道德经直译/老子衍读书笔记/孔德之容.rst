.. Kenneth Lee 版权所有 2024

:Authors: Kenneth Lee
:Version: 0.1
:Date: 2024-07-02
:Status: Draft

孔德之容
********

孔德之容
========
::

  孔德之容，惟道是从。
  道之为物，惟恍惟惚。
  惚兮恍兮，其中有象；
  恍兮惚兮，其中有物。
  窈兮冥兮，其中有精；
  其精甚真，其中有信。
  自今及古，其名不去，以阅众甫。
  （王辅嗣曰：阅自门而出者，一一而数之，言道如门，万物皆自此往也）
  吾何以知众甫之状哉？以此。
  二十一章

  两者相耦而有“中”。“恍惚”无耦，无耦无“中”。而恶知介乎耦，则非左即右，而不得为
  “中”也？“中”者，入乎耦而含耦者也。虽有坚金，可锻而液；虽有积土，可漂而夷；
  然则金土不能保其性矣。既有温泉，亦有寒火；然则水火不能守其真矣。不铣而坚于金，
  不厚而敦于土，不暄而炎于火，不润而寒于水者，谁耶？ 阅其变而不迁，知其然而不
  往；故真莫尚于无实，信莫大于不复，名莫永于彼此不易，而容莫美于万一不殊。私天
  之机，弃道之似，夫乃可字之曰“孔德”。

这个解释没有说服力。中间那个王辅嗣的解释也没有说服力。

曲则全
======
::

  曲则全，枉则直，洼则盈，敝则新，少则多，多则惑。
  （虽立对待，固尚往来）
  是以圣人抱一为天下式。
  不自见，故明；
  不自是，故彰；
  不自伐，故有功；
  不自矜，故长。
  夫唯不争，故天下莫能与之争。
  古之所谓曲则全者，岂虚言哉！
  诚全而归之。
  二十二章

  事物之教，有来有往。迎其来，不如要其往；追其往，不如俟其来。而以心日察察于往
  来者，则非先时，而即后时。先既失后，后又失先，劳劳而愈不得；故小智日见其余，
  大智日见其不足。大道在中，如捕亡子而丧家珍，瞀然介马以驰，终日而不遇，则多之
  为惑久矣。一曰冲，冲曰常。守常，用冲，养曲为全，明于往来之大数也。

希言自然
========
::

  希言自然。
  故飘风不终朝，骤雨不终日。
  孰为此者？天地。天地尚不能久，而况于人乎？
  故从事于道者，同于道；德者，同于德；失者，同于失。
  同于道者，道亦乐得之；
  同于德者，德亦乐得之；
  同于失者，失亦乐得之。
  信不足焉，有不信焉。（唯真知道，则一切皆信为自然）
  二十三章

  天地违其和，则能天，能地，而不能久。人违其和，则能得，能失，而不能同。畅于阳，
  郁于阴；畅于阴，郁于阳。言过则跲，乐极则悲；一心数变，寝寐自惊。不知广大一同，
  多所不信，坐失常道，何望自然哉？凡道皆道，凡德皆德，凡失皆失。道德乐游于同，
  久亦奚渝？喜怒不至，何风雨之愆乎？

企者不立
========
::

  企者不立；跨者不行；
  自见者不明；
  自是者不彰；
  自伐者无功；
  自矜者不长。
  其在道也，曰：馀食赘形。（行、形通）
  物或恶之，故有道者不处。
  二十四章

  心弥急者机弥失，是弥坚者非弥甚。前机已往，追而缀之，如食已饫而更设。后机未至，
  强而属之，如形已具而更骈。道数无穷，执偏执余以尽之，宜其憎乎物，而伤乎己也。

我有个感觉，这个解读很多都不好评价有一个关键原因：你用它来解释什么现象，它都能
解释得通，但你真的拿来用，发现它没啥用。这就好像有人告诉你一个规律：买彩票，有
可能中，有可能不中，但中的机会很小。这没啥错，而且也算是一个规律，但用处不大。
关键是它这个解释缺乏目的性。而原文是有目的性的。

就拿这段来说，原文是清晰点出：现实和你主要要确定一个名是两回事，请你确切聚焦在
目标上，在规律上，不要自己尝试（根据期望）去定义它。所以专门给你说，不要自见，
自是，自伐。这就是“有用”的规律。但解释为“前机已往”就不要追，这就面对一个很直接
的问题：“如果我知道前机已往，不追这件事还要你教我？”我现在就是不知道前机往没往
啊大哥。

有物混成
========
::

  有物混成，先天地生。
  寂兮寥兮，独立而不改，周行而不殆，
  （钟士季曰：廓然无耦曰独立，古今常—曰不改，无所不在曰周行，所在皆通曰不殆）
  可以为天地母。（可以为者，天下推之而不歉也，非有心于天下）
  吾不知其名，（不可名，故不知）强字之曰道，强为之名曰大。
  大曰逝，逝曰远，远曰反。
  故道大，天大，地大，人亦大。
  域中有四大，而人居其一焉。
  人法地，地法天，天法道，道法自然。
  二十五章

  形象有间，道无间。道不择有，亦不择无，与之俱往。往而不息于往，故为逝，为远，
  与之俱往矣。住而不悖其来，与之俱来，则逝远之即反也。道既已如斯矣，法道者亦乘
  乘然而与之往来。而与之往来者，守常而天下自复，盖不忧其数而不给矣。“载营魄，
  抱一而不离”，用此物也。近取之身，为艮背而不为机目；远取之天地，为大制而不为
  剸割；故可以为天下王。

这段我认为作者没有知识基础去解释，基本用鸡汤填充了。

重为轻根
========

::

  重为轻根，静为躁君。
  （韩非曰：制在己曰重，不寓位曰静；）
  （吕吉甫曰：迫而后动，感而后应，不得已而后起，则重矣；无为焉，则静矣）
  是以君子终日行不离辎重。
  虽有荣观，燕处超然。
  奈何万乘之主，而以身轻天下？
  轻则失根，躁则失君。
  二十六章

  有根则有茎，有君则有臣。虽然，无宁守其本乎！一息之顷，众动相乘，而不能不有所
  止。道不滞于所止，而因所止以观，则道之游于虚，而常无间者见矣。惟不须臾忍，
  而轻以往，则应在一而违在万，恩在一隅而怨在三隅，倒授天下以柄，而反制其身。故
  夏亡于牧宫之造，周衰于征汉之舟。以仁援天下而天下溺，以义济天下而天下陷，天
  下之大，荡之俄顷，而况吾身之内仅有之和乎？

同前，鸡汤。
